<!DOCTYPE html>
<html lang="en">

<head>
  <meta charset="UTF-8">
  <meta http-equiv="X-UA-Compatible" content="IE=edge">
  <meta name="viewport" content="width=device-width, initial-scale=1.0">
  <title>Friedrich Nietzsche - El Naixement de la Tragèdia</title>

  <link href="http://fonts.cdnfonts.com/css/mark-pro" rel="stylesheet">
  <link rel="stylesheet" href="../styles.css">
</head>

<body>
  <div class="container">

    <h2>El Naixement de la tragèdia</h2>
    <h3>Friedrich Nietzsche</h3>
    <h4>Carlus Jové</h4>
    <p>
      Y el valor de un pueblo –como por lo demás, también el de un hombre– se mide precisamente por su mayor o menor
      capacidad de imprimir a sus vivencias el sello de lo eterno.
    </p>
    <h4>Friederich NIETZSCHE, Die Geburt der Tragödie</h4>

    <p>
      La representació d’allò etern, o en termes shopenhaurians, de l’Ú primordial, en l’art escènic grec, serà el
      principal assumpte que Friederich Nietzsche (1844-1900) tractarà a El naixement de la tragèdia (Die Geburt der
      Tragödie), la seva primera obra que en l’edició definitiva (1886) incorporarà el subtítol Hel·lenisme i pessimisme
      (Griechentum und Pessimismus). Serà precisament aquest pessimisme vital dels hel·lènics el que Nietzsche
      identificarà com a nucli de l’esperit de la tragèdia, la representació més fidel del qual es trobaria en el Cor,
      davant el qual, afirma: “el grec civilitzat es sentiria en suspens”, de manera que “els abismes que separen a un
      home d’un altre [deixarien] pas a un prepotent sentiment d’unitat, que retrotae totes les coses al cor de la
      natura” (p.79). Un pessimisme, però, que no hem d’entendre com a decepció fruit de la contemplació “dels horrors i
      espants de l’existència” (p.54), sinó com a profunda coneixença d’aquesta, en opsició a l’optimisme socràtic en
      virtut del qual hom es considera poderós en l’exercici del saber i creu poder actuar sobre l’escència de la
      realitat en la mesura que la torna intel·ligible.
    </p>
    <p>
      De bell antuvi, Nietzsche distingeix dues forces –o divinitats– constitutives de la realitat: Apol·lo i Dionís.
      Aquestes són alhora contradictòries i complementàries, en una clara formulació de tipus heraclitiana, i serviran
      de base per a tota dissertació posterior, tant pel que fa a aquesta obra com a les que seguiran. Sense donar-ne en
      cap moment una definició precisa, ens en diu que són dues “potències artístiques que broten de la naturalesa
      mateixa, sense mediació de l’artista humà” (p.48) i que són de caràcter etern. Si l’àmbit propi d’allò apol·lini
      seria l’aparença o la forma, és a dir, la re-creació de l’experiència, essent l’escultura una art pròpiament
      apol·línia, el d’allò dionisíac seria l’experimentació “desmesurada” i unitària de tot allò existent, experiència
      en la que es produiria “l’oblit de si”, un “desgarramiento del principi d’individuació” i una “redempció del món”.
      L’art pròpiament dionisíac seria la música (si bé també podem identificar una música apol·línia), la qual, seguint
      a Shopenhauer, qualificarà com “el llenguatge immediat de la voluntat” (p.153), el “reflexe de la voluntat
      mateixa” (p.142), una idea que es desenvolupa especialment al llarg del capítol XVI. Així, doncs, queda establerta
      la distinció entre un art purament estètic (apol·lini) i un que reflexa la voluntat (dionisíac). D’aquesta
      superioritat expressiva de la música, del seu esperit mateix, en sortirà la tragèdia grega. Però encara ens manca
      algun element per acabar de comprendre la seva gènesi: el mite, que amb la mirada “fixada en l’infinit” es
      presenta com a universalitat i veritat sentida intuitivament.
    </p>
    <p>
      Aquest conjunt proporcionarà a la tragèdia grega (hel·lènica) el seu caràcter únic i unitaria que conjugarà els
      elements apol·lini i dionisíac donant propi de la cultura tràgica, aquella que com a meta té la saviesa de “la
      imatge total del món”.
    </p>
    <p>
      D’una diferent mescla de les dues divinitats en sorgiran també les cultures artística i la socràtica o
      alexandrina. De l’artística no ens en diu gaire cosa més enllà de què es veu enredada pel “seductor vel de la
      bellesa de l’art” (p.154) XXXXXXXXXX. La cultura socràtica és optimista, lògica, i és pròpia de l’home teòric, que
      no es confia “a la terrible corrent gelada de l’existència” (p.158). La seva música no expressa la voluntat, sinó
      el pathos, i la paraula passa a ser l’element primordial. Nietzsche observa ja aquest moviment en l’obra tràgica
      d’Eurípides, i en l’era moderna el màxim exponent n’és l’òpera, on lluny d’expressar-s’hi el dolor de la pèrdua
      eterna, s’hi manifesta “la jovialitat de l’etern retrobar, el còmode plaer d’un món idílic real, o que com a mínim
      podem imaginar en tot moment com a real” (p. 165). Pel filòsof alemany aquesta cultura musical simbolitza una
      degeneració cap a la diversió (p. 166) i ha de ser clarament superada, tasca a la qual ja estarien contribuint les
      filosofies de Shopenhauer i Kant, a l’haver posat en evidència els límits de la cultura alexandrina i la seva
      fundació sobre l’aparença, i la música de Wagner, en la que Nietzsche hi veu de nou reflexada la voluntat. Amb
      tot, afirma, estariem assistint al renaixement de l’esperit alemany, que s’hauria “retrobat a si mateix” (p. 169),
      del qual en deduim que fou originalment tràgic, una tesi en cap moment explícita però que és lògica conseqüència
      del seu discurs.
    </p>

    <h4>El problema del públic i la defunció de la tragèdia</h4>
    <p>
      L’altre gran tema de El naixement de la tragèdia, tractat transversalment al llarg del llibre, és el que podriem
      anomenar el problema del públic. Aquest és ja insinuat en el primer capítol quan Nietzsche es refereix a la
      relació del filòsof amb la realitat de l’existència i la de l’home sensible a l’art amb la realitat del somni, i
      en certa manera podem concebre gran part de l’obra nietzchana com a indagació sobre la relació de l’humà amb
      l’espectacle de la vida. Però pel cas d’aquest llibre concret, el que veritablement interessarà a l’alemany serà
      el cas de l’espectador artístic, diferenciant entre entre l’espectador tràgic i l’estètic, en rotund detriment del
      segon. És en virtut d’aquest problema que s’introduirà el concepte shopenhaurià ja mencionat del principium
      individuationis (principi d’individuació), un principi apol·lini la supressió del qual serà la tasca fonamental de
      Dionís. Així, l’oblit de si propi dels estats dionisíacs, aqeusta redempció del “jo” que Nietzsche considera la
      base de la “producció vertaderament artística” (p.64), haurà de ser considerada també com l’objectiu de i per a
      l’espectador.
    </p>
    <p>
      Si com s’ha comentat anteriorment, Nietzsche detecta ja en Eurípides la fi del sentiment tràgic, en gran part es
      deu a la seva concepció del públic. L’autor grec hauria estat el primer a posar-lo a l’escenari, en qualitat de
      jutge, el qual constituiria l’acta de defunció de la tragèdia, tema al qual es dediquen dos capítols sencers (XI i
      XII). Així, la tendència d’Eurípides hauria estat “expulsar de la tragèdia aquell element dionisíac original i
      omnipotent i reconstruir-la purament sobre una art, una moral i una consideració del món no-dionisíacs” (p. 112),
      el qual es posa de manifest en l’avantposició del pròleg, en el que una figura garantitzava al públic la
      irrealitat del mite que a continuació seria exposat (p. 117) donant lloc al socratisme estètic, la màxima del qual
      seria que allò bell és allò intel·ligible (p. 115). Amb aquest desfalc del mite de l’escenari, posant “en mans de
      l’espectador tots els fils per a la comprensió” (p. 117), tota pretensió de l’art escènic de traslaldar a
      l’espectador el sentiment d’un tot unificador, queda aniquilada. Aquella “meta suprema” de la tragèdia grega en
      què Dionís parlava el llenguatge d’Apol·lo per a què finalment aquest parlés el d’aquell XXXXXXXXXXXXXX.
      Desapareix, doncs, l’espectador contemplatiu que percep l’Ú primordial i apareix l’espectador estètic, infòs de
      subjectivitat, o si seguim el llenguatge shopenhaurià, que XXXXXXX al principi d’individuació. Aquest nou
      espectador és un espectador moral.
    </p>

  </div>

</body>

</html>